
# Pita Savijača sa sirom

### Source

- [Pita Savijača od sira sa kupovnim korama - Sašina kuhinja](https://sasina-kuhinja.com/videorecepti/savijaca-od-sira-sa-kupovnim-korama)

#### Uvod

Savijača od sira sa kupovnim korama recept. Savijača sa sirom sa gotovim korama je idealna kada bi nešto na brzinu. Ova mileram verzija je izuzetno ukusna i ja je pripremam već godinama u mojoj obitelji uz juhu od rajčice. To nam je super ručak bez mesa i mogu reći da je postala već tradicionalni recept kod mene. Ovu mileram savijaču sigurno pripremim barem jednom u dva mjeseca. Imam vremena za neke svoje druge poslove a okus je savršen. Probajte i oduševiti ćete se jednostavnošću i okusom

#### Sastojci

- 400g milerama (može i punomasno kiselo vrhnje, creme fraiche)
- jaje
- 3 velike žlice ulja
- 15g soli

- 500g gotovih kora za pite, savijače
- 500g svježeg kravljeg sira
- 50g otopljenog maslaca

#### Recept

1. U posudu dodati mileram ili punomasno kiselo vrhnje 20% mm ili creme fraiche, ulje, jaje i sol. Točne količine su navedene gore na vrhu stranice u popisu sastojaka i video receptu
2. Sve dobro promiješati
3. Gotove ili kupovne kore sa savijače i pite imaju oko 10-12 komada listova u paketu. Uzeti dvije kore odnosno dva lista pa premazati sa mješavinom sa mileramom kako je prikazano gore u video receptu
4. Dodati oko 80g sira ali onako da budu male “hrpice” ili kupovi jer onda se na kraju taj siri vidi, ne otopi se pa da ga upiju kore. Upravo tako preporučujem da i vi napravite
5. Zamotati pa poslagati na prethodno namašćen ili pouljen lim. Sa ovom količinom bi trebali dobiti 6 komada savijača sa sirom
6. Premazati sa otopljenim maslacem i peći pola sata na 200 C
7. Nakon proteka vremena i nakon što je savijača sa sirom pečena, potrebno je ohladiti barem 15 minuta kako bi se slegnula i kako bi prilikom konzumacije okus više došo do izražaja
